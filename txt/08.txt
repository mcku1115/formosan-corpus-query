a: squliq ka ini kngungu ghzyaq
m: 不畏懼寒冷的人

a: raral raral hiya maki qutux ryax, trang qmisan ka ghzyaq balay.
m: 很久很久以前有這麼一天，是值非常寒冷的冬季，天上瑞雪亦紛飛。

a: qutux cinklgan squliq minnwah mcisal squ lpyung nha ru msbzinah musa ngasal.
m: 有一群泰雅族人到遠方親戚的部落探訪之後，頂著刺骨寒風白雪，此刻正走在回鄉的路途中。

a: cinklgan nha qasa ga, mluw kya qutux baytunux na mkrakis kneril uzi ma.
m: 這一隊人馬之中跟隨著一位年輕又標緻的青春少女。

a: ryax kasa ga krahu balay qu hlaqiy nyal si in-ggyut mbyaq,
m: 當日，厚厚的風雪不斷地飄落在山林小徑之間，

a: ki’a sazing ryax qu pinhkngyan nha lga,
m: 艱苦的旅程已經走過了二個晝夜。

a: kmal qutux qu bnkis mha: “llaqi! hngaw ru aki ta mnahu ha.”
m: 這時隊中一位長老對大家說：「孩子們！讓我們休息片刻吧，順便烤火取暖」。

a: galun nya sinrhuw nya hazyung,
m: 他便把隨身預備的松脂，

a: spnahu nya qu kwara ka mingluw qasa.
m: 為這此一夥人馬點燃烤火取暖。

a: maki qutux qu mrkyas na mlikuy minnluw lha, tllwan nha mha Maray Batu,
m: 大夥中有一位跟隨的年輕男士，他被稱為瑪萊‧巴杜先生。

a: ana nha tpihun mha “Maray! uwah malah gaw, teta su lokah gaw”,
m: 儘管大夥們對他說：「瑪萊！和大家一起烤火吧，這樣你才會有力氣走回家」，

a: ini balay swal mwah malah,
m: 說什麼他也不願烤火，

a: cyux kmal mha: “simu kinbnkis ru kkneril qu palah kya, 
m: 反過來對大家說：「讓你們那些老年人及婦道人家享受，

a: ini saku nangi’ ghzyaq kuzing hiya.”
m: 對我而言，這一點寒氣難不倒我的，你們烤火吧」。

a: hlhul qu pinnalah nha lga, mtuliq ’mubuy squ phkngyan nha la. 
m: 大夥感覺暖流上身之後，接續起身走上漫漫的歸途。

a: ini ’rangaw gi twahiq qu tuqiy ka ’sawn nha.
m: 他們快馬加鞭的走著，為的是路程還有一大段要走。

a: may-kska hazi qu pinhkngyan nha lga,
m: 走著走著路途已經大概走到半途，

a: kmal loziy qu bnkis mha: “llqqi! hngaw ha,
m: 一位老者又對大夥開腔：「兄弟們！我們再歇息一陣子，

a: aki ta mnahu loziy, swaga thyaq qu phkngyan ta na.”
m: 想把火點起來，路程還遠的呢？」，

a: si bbbras hmkangi qaraw na qhuniq ru mnahu balay,
m: 大家都急急忙忙找尋樹枝乾葉，然後開始火取暖。順便調節體力。

a: taqu may-libu malah kwara mingluw qasa lga, hkngyun nha qu Maray Batu,
m: 正當大夥圍繞火堆烤火之際，卻看不到瑪萊‧巴杜的身影，

a: aw baq cyux ini pung ana cikuy ru cyux si “puk……puk” tspaku.
m: 原來瑪萊‧巴杜蹲坐在離他們約有十個手乎之遠，憂然自得地好像寒冷的天候與他一點關係都沒有。雖然大夥一再對他說：「來吧！一起來取暖，不要因為寒冷把你凍死了」。瑪萊先生理都不理他們的忠告，卻一口一口puk…… puk……的吞煙吐霧，

a: kmal qu Maray mha: “kta ru hlhul simu lga, ttuliq ru cila ngasal la, baliy sawbih qu ’sawn ta.” mha. 
m: 然後對他們說：「看看吧！如果你們覺得已經暖和的話，我們就動身回家吧，路途還遙遠的很呢？」

a: smsmun nha ’naras nha mtuliq mhkangi loziy,
m: 他們約略整理了攜帶的東西及行囊就踏上歸途，

a: ktan qu hlaqiy lga, mwah tari kinkhmay ru zezihung hazi phkngyan,
m: 看看飄雪漸漸濃密，地上的積雪之深已經及膝，甚至步行都顯困難，

a: ana yan nasa ga si kat g’nux qu lha gasa, ini ’rangaw mhkangi,
m: 雖然如此大夥兒仍然咬著牙向前行走，毫不猶豫的堅持著，

a: sown kasa lga ktan na roziq qu qalang nha la.
m: 終於他們的部落已經可以用肉眼眺望得到，大家非常高興，

a: kmal qutux yaki mha: “aki ta minsuna cikay ha, nway awbih tehuk qu ngasal ta la” mha ru pongan nqu mingluw, mnahu ru malah loziy.
m: 其中一位老婦人對他們說：「我們應該喘喘息一下，反正我們快要到家了好嗎？」大夥都同意她的看法，再一次生火暖身。

a: ktan qu Maray Batu hiya lga, cyux si inblaq mtama sa puqinq hinhiran na qhuniq.
m: 只見健壯的瑪萊‧巴杜先生穩穩的坐在被鋸過的樹頭之上。

a: ana nha kyalun mha: “ana ga uwah malah ’g-ray.” sawn nha ga, cyux si pinsuzit ru kmayal mha: 	
m: 大夥一再苦口婆心告訴他說：「瑪萊！請你來烤火暖暖身好嗎？」，但是瑪萊‧巴杜卻漫不經心吹口哨告訴他們：

a: “baha mamu sawn ghzyaq qu kayal ka hlhul qani hiya la”.
m: 「很奇怪！你們怎麼會認為，這麼暖和的天氣還覺得寒冷呢？」。

a: bsyaq hazi qu pinlahan nha lga,
m: 這回大夥烤火的時間比較長，

a: kasa qu bnkis nha: “llaqi cila lwah, teta ini kzenga tehuk ngasal”.
m: 長老這才開口說話：「孩子們！應該走了吧，讓我們能儘早回家」。

a: taqu ke’ kasa lgwah, wayal mha “wax” suruw na tqzing qu Maray Batu,
m: 就在這個節骨眼上，突然有一個身影“wax”，跌落下去的就是不畏寒冷且強壯的瑪萊‧巴杜先生，

a: ’san nha mita lga, nyux mqanuw roziq nya ru mhuqil la.
m: 大家走上去一看，瑪萊‧巴社的眼神直瞪著一動也不動地他死了。

a: tuliq si nha biliy t’abaw ru msbzinah musa ngasal kwara la.
m: 隨行的人人們隨地撿起樹枝樹葉鋪蓋在屍體上面，毫不在意的奔向回家的旅程。

a: nanak yaqu kneril ka mkrakis, cyux si hhyu mhutaw bug na roziy nya,
m: 據說他們當中只有那位標緻的青春少女，暗自掉淚，

a: swaga kinhriqun nya qu mlikuy qasa ma.
m: 因為她對年輕力壯的瑪萊‧巴杜的意外逝世，感到無限的惋惜。

