a: Yekliy
m: 耶哥立

a: nanu squ raral hiya qa maki qutux squliq, hlngat iyal qu pqzinah nya,
m: 據說，曾有這樣一位泰雅人先輩，他的腳程無人能出其右，是一位健步如飛的小伙子，

a: lalu nya ga Yekliy mrhuw.
m: 他被稱耶哥立先生。

a: ana su wayal lama qutux ryax qu squliq hiya mga, shngan nya squ kska tuqiy qu minnleng na squliq.
m: 即使有比他先走上一天，他卻能輕易地在路途中追上比他先走的人們。

a: pin’nakan miq qruzyux kakay na utux qu Yekliy mrhuw qasa hiya.
m: 如此我們可以想像得到，神靈已經賦予他一雙神奇的長腳。

a: minnxal maki qutux ryax mga, mkayal kwara squliq ka qalang na Yekliy qasa, kmal qu mrhuw nha mha: 
m: 據說有一天，所有同樣和長腳耶哥立先生同住在一個部落的泰雅族人，聚會討論時一位長老這樣說：

a: “awbih tehuk qu pslkawtas ta la, 
m: 「一年一度祖靈祭的時刻快要來臨，

a: aki ta musa mlata ha,
m: 我們出去打獵必須儘快，

a: swaga baliy nanu qu n-nagal ta squ utux ru lkawtas ta.” mha mkayal.
m: 否則我們又要拿什麼東西分享給回來參加大筵席的祖靈呢？」。

a: nanu yasa qu qutux qutux ngasal si ptbuci smxu qu kneril nha,		
m: 因此家家戶戶各自忙著輾米

a: p’aras nha squ mlikuy musa mlata.
m: 以及準備男壯丁們出獵所需要攜帶的東西。

a: mtmasuq smr’zyut qeqaya kwara nha lga, wal balay tkluw qmalup la.
m: 大家把要攜帶的東西整理的差不多了，獵團團主宣布出發，一隊人馬這才浩浩蕩蕩去狩獵。

a: ki’a qutux ryax pinhkngyan nha lga tehuk squ qzyunam,
m: 約莫走了一整天的路程終於抵達獵場，

a: qsugun nqu mrhuw qu rgyax ka ’sawn nha qmalup.
m: 團主把區域仔細說明並分配獵區給他們每一組人馬，

a: si qisa tpoh kmal qu Yekliy mrhuw ma:
m: 此時長腳耶哥立迫不及待地搶先答腔：

a: “pqasuw ru usa qmalup kwara mamu,
m: 「請先把大夥分配好，全部出去巡獵，

a: anay simu sm’ta squ b’bu’ qaniy,
m: 我擔任號兵，

a: swaga iyat simu pthuyay tpucing mhzyaw qsinuw” mha kmal.
m: 因為沒有一個獵手能勝任尾隨追擊野獸的任務，我腳長動作比較快速」，大家言聽計從就分頭進行。

a: ki’a qutux uruw qu qinlupan nha lmga, cyux taring hmwaw qu Yekliy mrhuw la.
m: 當行獵阻擊野獸伸展到第二座山溝時，號兵長腳耶哥立先生遂大聲高喊，讓大夥能進行緊急備戰，

a: taqu gluw nya uzi misuw balay gmsyuk hmwaw squ qzyunam qasa,
m: 而獵手們在各點做出喊聲以為回應。

a: si kta qu bbqanux ki’a mnkux lru wayal memaw mbukut mgyay,
m: 不多久山鹿因驚慌而四處逃逸，

a: ana bzywak lga wal “hop……hop” mqzinah sa kska na lhlahuy.
m: 山豬亦“hop…… hop”，地狂叫奔竄於濃密的森林之中。

a: ini pllawa cyux si “pax……pax” matus qu klbing,
m: 旋踵之間只聽一聲聲“pax...... pax”的槍聲在獵場的下方響起，

a: kya qutux gluw nha cyux hmwaw te klbing mha: “bun bqanux la, bun bqanux la”.
m: 獵手之中也隨著在下方遠處高喊：「山鹿射中了……山鹿射中了」。

a: ini pongiy na Yekhiy qu hngzyang mgi twahig qu cyux nha bwan kasa.	
m: 聲音在嶺線一帶聽到已經是尖細微弱，但聽見的人是無比振奮，尤其是長腳耶哥立先生當然不在話下。

a: trang pongan nqu Yekliy mrhuw qu hngzyang mga, ini nangi mmnxal msuna lga, mbzyaq rhzyal aring squ ’zinkragan nya qhuniq.
m: 當長腳耶哥立先生聽見這個美妙傳聲之後，一口氣尚未吞吐完成，即已從他爬上的樹幹上下滑落地，	

a: si nya pintringiy qu hngzyang na patus ru t’aring mqhuyaw mqzinah,
m: 抓起行囊一揹，約略指著搶聲的方向，即迫不及待地展現他那舉世無雙的長腳功夫。

a: ana wal msgigyut mhutaw qu pnanga nya, yan nqu kluban, btakan ru bwax na ga, ini nya baqiy ana cikuy.	
m: 當他靈巧地遊走在森林趕赴槍聲現場的同時，揹負的行囊也不甘示弱的摔滿落地，像鍋、麻竹筒、小米……次第離開長腳先生，奇怪的是耶哥立先生竟毫不知覺。

a: tehuk squ nyux nha bwan bqanux qasa lga, rima qmataq lamaw na bqanux ru nyux smuling hi na bqanux qu kruma gluw nya la.
m: 抵達了山鹿中槍地點，獵友們早已享受過生食鹿內臟，並且有些獵友已經在進行炭烤鹿肉了。

a: kmal qu cyux smuling hi qasa mha: 
m: 主烤官（烤肉者）對大家說：

a: “uwah magal pinqutux knutan ha. teta simu ini tringiy behuy”
m:「來吧！兄弟們每人各揀一塊一起享受森林的美食，讓大家驅去風寒（按：此舉乃泰雅風俗是也）」。

a: mharu tuliq Yekliy mrhuw hiya, si nya kyapi qutux krahu knutan hi qasa ru wal mtama squ syaw na tngzyax.	
m: 長腳耶哥立先生快手快腳揀了一個特大號的肉塊，隨即走向山涯邊離他們不遠的地方蹲坐狼吞虎嚥。

a: kmal qutux qu gluw nha mha: 
m: 其中有獵友對他說：

a: “Yekliy mrhuw, cyux su btaqan na lapaw ngarux sa	lihuy lgaw,
m: 「長腳耶哥立！難道你沒有發覺你的額頭上被山櫻尖銳的樹刺橫梗的刺著嗎？

a: ana ga pknhway su cikay mqzinah ru ana su msqawlu su iyal?”.
m: 也許你應該跑得不要太快，雖然鹿肉的香味使你唾延三尺！？」。

a: baba mung qu Yekliy mrhuw pi. 
m: 耶哥立先生那有心情聽這位道德家說教呢？
 
a: cyux moyay pshit hi na bqanux.
m: 此刻他正忙著享受鹿肉啊！

a: ke’ kasa lga ki’a mha nanu wal si gisa “wax” mslaqux squ tngzyax qu Yekliy mrhuw la.
m: 忠言尚未入耳之際突然一具身影“wax”，墜落到斷崖下，是長腳大哥掉下去了，

a: tuliq ta kwara ka mingluw qasa ’san nha gmgluw mita mga, 
m: 獵友們急急忙忙相互尾隨到崖底探個究竟，

a: baha isu nyux rima mkzyay qu hi nya lma,
m: 當他們見到他時，長腳耶哥立先生已經翻臉瞪眼與世長辭且屍骨逐漸乾硬之中，

a: inblequn nha mita mga, nyux pkikil sa g’nux nya qu pinshitan nya hi na bqanux ma.	
m: 他們端詳膽仰遺容卻發現一塊鹿肉正卡在牙縫中，似乎長腳耶哥立心有未甘的不能把口中的鹿肉吞食呢，

a: si nha	sbiliy t’abaw lru pgyaran nha ru mbzinah musa ngasal,
m: 大夥隨地取樹葉蓋在屍體舉行森林葬之後，走向回家的路程，

a: si nha sbiliy kya qu hi na bqanux,
m: 山鹿的遺體留在原地算是陪葬

a: swaga gaga mga psaniq ma.
m: （泰雅風俗是不准帶回家的）。

a: maki squ kska tuqiy lga kmal qutux gluw nha mha:
m: 在回家的路途有一位獵友說：

a: “ana simu msqawlu ga laxiy usa pshit hi bqanux te tngzyax lki”.
m: 「不管你們貪吃到什麼地步，希望大家不要蹲在斷崖邊啃吃任何東西」。

a: si kta ka cyux si hik……hik msyaq kwara ka mingluw qasa.
m: 卻見大隊人馬暫時忘記憂傷，忍不住都笑出來了。
